Þann 3 maí, var haldið þriðja íslandsmeistara mót WPC í kraftlyftingum í húsakynnum Heklu í sundagörðum. 10 keppendur voru mættir til leiks og var keppt í hnébeygju, bekkpressu og réttstöðulyftu.

Mörg met féllu og var Magnús Ver Magnússon krýndur íslandsmeistari WPC fyrir árið 2008 og varði hann þar með titil sinn frá fyrra ári. Hann fékk jafnframt verðlaun fyrir bestu hnébeygjuna, bestu bekkpressuna og bestu réttstöðulyftuna. Magnús tók samanlagt 970 kg.

Fannar Arnarsson keppti í unglyngaflokki og bætti þar met í flokknum, í hnébeygju, bekkpressu og sigraði þar með 100 kg. flokkinn.

Í 110 kg flokknum sigraði Gunnar Freyr Rúnarsson, í öðru sæti var Sverrir Sigurðsson og í þriðja sæti var Sigurjón Ólafsson.

Í 125 kg. Flokknum vann Magnús Ver Magnússon og í öðru sæti var Kristinn Ari Hinriksson og Bjarki Elí Ólafsson var í þriðja sæti.

Í 140 kg. Flokknum vann Páll Logason og í öðru sæti var Úlfur Orri Pétursson, sem er yngri bróðir Stefáns Sölva Péturssonar aflraunamanns og núverandi Vestfjarðavíkings.

Grétar Guðmundsson sigraði svo í +140 kg. Flokknum.

Mótið var allt hið glæsilegasta þar sem keppendur voru leystir út með veglegum viðurkenningum og verðlaunum, bikurum og prótein drykkjum.

Þó nokkuð var af áhorfendum og var fullt út úr dyrum á tímabili. Enda vel veitt af forráða mönnum Heklu, sem buðu uppá ókeypis veitingar fyrir alla sem komu að líta tröllin augum og sjá þá taka á því.

 Úrslit

100kg

1. Fannar Arnarsson - 180 - 115 - 195 - 490kg

110 kg

1. Gunnar Freyr Rúnarsson - 240 - 192,5 - 282,5 - 715kg
2. Sverrir Sigurðsson - 250 - 160 - 290 - 700kg
3. Sigurjón Ólafsson - 180 - 160 - 260 - 600kg

125 kg

1. Magnús Ver Magnússon - 360 - 260 - 350 - 970kg
2. Kristinn Ari Hinriksson - 265 - 215 - 300 - 780kg.
3. Bjarki Ólafsson - 255 - 185 - 290 - 730kg.

-140

1. Páll Logason - 325 - 245 - 330 - 900kg
2. Úlfur Orri Pétursson - 200 - 150 - 280 - 630kg

+140 kg

1. Grétar Guðmundsson - 280 - 210 - 310 - 800kg.

 